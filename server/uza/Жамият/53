ОНЛАЙН: “Буюк келажак” ташкилоти қандай тузилди?

Пойтахтимиздаги “Hyatt Regency” меҳмонхонасида давом этаётган тадбирда “Буюк келажак” халқаро нодавлат нотижорат ташкилотининг таъсис этилишига бағишланган видеоролик намойиш этилди.
Видеороликда Президентимиз Шавкат Мирзиёев 2017 йил сентябрь ойида Нью-Йорк шаҳрида илк бор Америка Қўшма Штатларидаги ватандошларимиз билан учрашиб, уларни мамлакатимизда олиб борилаётган кенг қамровли ислоҳотларда иштирок этишга чорлагани ҳақидаги лавҳалар акс этган.
“Тараққиёт стратегияси” маркази ижрочи директори Акмал Бурҳоновнинг маълум қилишича, Президентимизнинг Америкадаги ватандошларимиз билан учрашуви ушбу ташкилотни тузишга туртки бўлган. Унинг таъсисчилари “Тараққиёт стратегияси” маркази ва дунёнинг турли минтақаларида истиқомат қилаётган 32 нафар ҳамюртимиз ҳисобланади.