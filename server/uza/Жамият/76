Хотира азиз – қадр муқаддас

Олимпия шон-шуҳрати музейида Ўзбекистон “Миллий тикланиш” демократик партияси Тошкент шаҳар кенгаши ташаббуси билан 9 май – Хотира ва қадрлаш кунига бағишлаб “Хотира азиз – қадр муқаддас” мавзусида маънавий-маърифий тадбир ўтказилди.
Президентимизнинг жорий йил 16 апрелдаги “Хотира ва Қадрлаш кунига тайёргарлик кўриш ва уни ўтказиш чора-тадбирлари тўғрисида”ги қарори ҳамда “Иккинчи жаҳон уруши қатнашчиларини рағбатлантириш тўғрисида”ги фармони мамлакатимизда меҳр-оқибат, ҳамжиҳатлик, инсонийлик, бағрикенглик ҳамда хайр-саховат муҳитини янада мустаҳкамлаш, ёш авлодни миллий анъаналаримизга садоқат, умуминсоний қадриятларга ҳурмат руҳида камол топтиришда беқиёс аҳамиятга эга. 
Фашизм устидан ғалаба қозонишда мардлик ва матонат кўрсатган кўпмиллатли халқимизнинг жасорати қалбимизга ўзгача фахр ва ифтихор туйғусини бағишлайди. 
Тадбирда Иккинчи жаҳон уруши қатнашчилари, фронт орти меҳнат фахрийлари уруш йилларидаги ўз хотираларини ёшларга сўзлаб берди. Ёшларни Ватанни севиш, унинг тинчлиги ва осойишталигини асраш, унга лойиқ инсон бўлиб етишишга чақирди. 
Тадбир давомида уруш фахрийларига қимматбаҳо совғалар, жумладан, икки нафар фахрийга ногиронлик аравачаси топширилди. 