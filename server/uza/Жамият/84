Тошкент шаҳар янги ҳокими “Матбуотчилар уйи” аукционини тўхтатди

Сайтимизда “Қарзга ботирган бошқалар, “уйсиз” қолаётган журналистлар” номли мақола эълон қилинган эди. 
Мақолада мухбиримиз Анора Содиқова Тошкент шаҳар ҳокимияти “Тошбозорсавдо” уюшмаси учун олинган кредит учун гаров таъминоти сифатида “Матбуотчилар уйи” қўйилганини ва оқибатда кредит пули қопланмай журналистлар “уйсиз” қолаётгани баён этган эди. Шунингдек, “xabar.uz” сайтида ҳам журналистларнинг “Матбуотчилар уйи”ни сақлаб қолиш ҳақидаги чақириқлари эълон қилинган эди. 
Бугун Тошкент шаҳар ҳокими в.б Жаҳонгир Абидович Артиқходжаев ким ошди савдосига қўйилган “Матбуотчилар уйи” савдоси тўхталганини маълум қилди. 