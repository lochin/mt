Дилбар Файзиева: Ўзбекистоннинг халқаро майдондаги имижини юксалтириш ҳар қачонгидан-да муҳим

Тошкент шаҳрида “Буюк келажак” халқаро нодавлат нотижорат ташкилоти Экспертлар кенгаши фаолиятига бағишланган матбуот анжумани ўз ишини давом эттирмоқда.
Тадбир доирасида Сан-Франциско, Лондон, Москва, Женева, Токио шаҳарларидаги ватандошларимиз мамлакатимизда савдо-иқтисодий, инвестициявий, ижтимоий соҳаларни ривожлантириш моделларини ишлаб чиқиш, Ўзбекистон ва дунёнинг етакчи халқаро таҳлил ва илмий-тадқиқот, ишлаб чиқариш муассасалари ўртасидаги алоқаларни мустаҳкамлаш бўйича ўз фикр-мулоҳазаларини билдирмоқда.
Москвадан журналист Дилбар Файзиева сўз олди: 
– Касбим бўйича Ўзбекистонда таҳсил олгач, Россиядаги етакчи телеканалларидан бирида ишлашга қарор қилдим”, – дейди Д.Файзиева. – Мамлакатимизда улкан ўзгаришлар кечаётган бир даврда Ўзбекистоннинг жаҳон миқёсидаги сиёсий имижини ошириш ҳар қачонгидан-да муҳим. Диплом ишим Ўзбекистоннинг сиёсий майдондаги имижини ошириш мавзусига бағишлангани бу борада яқиндан ёрдам бериш имконини беради, деган умиддаман.