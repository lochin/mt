"Business Way" лойиҳаси тақдимоти

ЎзЛиДеП ҳамда Ўзбекистон тадбиркорлик ва фермерликни қўллаб-қувватлаш маркази билан ҳамкорликда амалга оширилаётган янги лойиҳага биноан тадбиркорлар, ёшлар, инвесторлар учун бир қатор интерактив хизматлар йўлга қўйилади. 
Бу ҳақда пойтахтимизда лойиҳа тақдимотига бағишлаб ўтказилган тадбирда маълум қилинди. 
– Мазкур бизнес майдончанинг ташкил этилишидан асосий мақсад инновацион ва замонавий бизнес ғояларини амалга ошириш орзусидаги ёшларни тадбиркорлар билан учраштириб, уларнинг ишланмаларини амалиётга татбиқ этишга йўналтириш ҳамда тадбиркорларга яқиндан кўмаклашишдир, – дейди Ўзбекистон тадбиркорлик ва фермерликни қўллаб-қувватлаш маркази Тошкент шаҳар филиали раҳбари А.Мухсинов. 
“Business Way” лойиҳасининг тақдимоти, айниқса, ёшлар томонидан қизиқиш билан қарши олинди. 
Тадбирда ўз бизнесини бошлаш ниятида бўлган ёшлар режалари билан таништирди.