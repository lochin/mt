Фарғоналик театр ижодкорлари Наманганда

Фарғона вилоят рус драма театри Наманган шаҳрига гастроль сафарини уюштирди.
Наманган вилоят мусиқали драма театрида мухлислар эътиборига фарғоналик ижодий жамоанинг Александр Сергеевич Пушкин асари асосида тайёрланган “Евгений Онегин” номли адабий-шеърий композиция ҳавола этилди. Маҳоратли актёрлар томонидан маромига етказиб ижро этилган асар барчада катта таассурот қолдирди. Шунингдек, Фарғона театри қошида ташкил этилган болалар студиясининг “Қўғирчоқ” спектаклини наманганлик ёшлар мароқ билан томоша қилди.