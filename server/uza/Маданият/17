Ўзбек адабиётшунослигининг икки маликаси

Ўзбекистон Республикаси Фанлар академияси Ўзбек тили, адабиёти ва фольклори институтида “Ўзбек адабиётшунослигининг икки маликаси” деб номланган маънавий-маърифий тадбир бўлиб ўтди. 
Тадбирда олималар – Ўзбекистон Республикаси фан арбоби, филология фанлари доктори, профессор Нинель Владимирова ҳамда филология фанлари номзоди Машҳура Султоноваларнинг ибратли ҳаёти ёдга олинди. “Ўзбекистон” нашриёт-матбаа ижодий уйида нашр этилган “Ўзбек адабиётшунослигининг икки маликаси” китобининг тақдимоти кўпчиликка манзур бўлди. 
Мазкур хотира тўплами филология фанлари номзоди Марҳабо Қўчқорова ва филология фанлари доктори Шоира Дониёрова томонидан тайёрланди. Китобда икки олиманинг яқин замондошлари, ҳамкасблари, шогирдларининг уларни ёд этувчи хотира мақолалари жамланган. Ушбу жамланмадан филолог олималарнинг библиографияси ҳам жой олган. 