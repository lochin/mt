Теннисчиларимиз ғалабали одимларини бошлашди

Теннисчиларимиз ғалабали одимларини бошлашди Бухоро шаҳридаги “Дилкушо” теннис марказида Халқаро теннис федерацияси томонидан ўтказилаётган "Фьючерс" мусобақасида биринчи давра баҳслари қизғин ўтмоқда. 
Турнирнинг ушбу босқичида мамлакатимиз шарафини ҳимоя қилган Ҳумоюн Султонов россиялик Артур Шахнубарян устидан 6:1, 7:6 ҳисобида ғалаба қозонди.
Афсуски, ёш теннисчимиз Павел Цой россиялик Константин Кравчук билан рақобатлашиб, якунда  6:2, 6:2 ҳисобида имкониятни бой берди. 
Жуфтлик баҳсларида Санжар Файзиев ва Жўрабек Каримов тандеми россиялик Михаил Фуфигин ва эстониялик Владимир Ивановни 3:6, 6:4, 10:7 ҳисобида енгди. Шунингдек, Шаробиддин Абзалов ва Ботир Сапаев жуфтлиги беларуслик Микалай Халиак ва россиялик Алексей Захаровни 6:4, 6:4 ҳисобида таслим қилди. 
Биринчи давра баҳслари давом этмоқда. 
