Наманганда қўл тўпи бўйича мамлакат чемпионати бўлиб ўтмоқда

Наманганда қўл тўпи бўйича 1999-2000 йилларда туғилган йигит-қизлар ўртасида мамлакат чемпионати ўтказилмоқда. 
Унда ўғил болалар ўртасидаги баҳсларда саккизта жамоа иштирок этаётган бўлса, қизлар ўртасида еттита жамоа ўзаро рақобатлашмоқда.  
Мусобақанинг биринчи кунида ўғил болалар ўртасидаги баҳсларда Наманган - Фарғона 34:24, Андижон - Хоразм 28:31, Тошкент вилояти - Жиззах 35:28, Тошкент шаҳри - Сурхондарё 27:11 ҳисоби қайд этилди. 
Қизлар ўртасидаги беллашувларда Қорақалпоғистон - Тошкент вилоятини 27:23, Наманган - Жиззахни 34:24, Андижон - Наманган-2ни 15:7 ҳисобида мағлубиятга учратди. 
Чемпионат баҳслари 14 апрелга қадар давом этади. 