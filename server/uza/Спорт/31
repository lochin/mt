Волейболчи аёллар Нукусда баҳслашди

Волейболчи аёллар Нукусда баҳслашди Нукусда волейбол бўйича аёллар ўртасида XXV Ўзбекистон чемпионатининг учинчи тур ўйинлари бўлиб ўтди. 
Мусобақада мезбонлар билан бирга Самарқанд, Хоразм, Жиззах, Андижон ва Тошкент вилояти жамоалари ғолиблик учун кураш олиб борди. 
Тошкент вилоятининг “СКИФ” жамоаси 43, Қорақалпоғистон Республикасининг “НДПИ” жамоаси 34 ва Андижон вилоятининг “Андижон” жамоаси 24 очко тўплаб, юқори поғоналарни забт этди. 
Чемпионатнинг IV тур ўйинлари май ойида Тошкент шаҳрида ўтказилади. 