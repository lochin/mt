Тўрақўрғонлик мотопойгачилар ғолиб

Тўрақўрғонлик мотопойгачилар ғолиб Ўзбекистон мудофаасига кўмаклашувчи “Ватанпарвар” ташкилотининг Наманган автомобиль мактабида мотоцикллар пойгаси бўйича вилоят ҳокими кубоги 2-босқич мусобақаси якунланди. 
Мусобақада шаҳар ва туманлар ҳамда Фарғона вилоятидан 9 ёш ва ундан катта ёшдаги жами 68 нафар спортчи иштирок этди. 
Умумжамоа ҳисобида Тўрақўрғон тумани жамоаси мусобақа ғолиби бўлди. Иккинчи ўринни вилоят техник ва амалий спорт турлари маркази жамоаси, учинчи ўринни Наманган тумани жамоаси эгаллади.