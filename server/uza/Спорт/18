Суперлига – 2018: Водий ва Тошкент дербисида дуранг

Суперлига – 2018: Водий ва Тошкент дербисида дуранг Футбол бўйича Ўзбекистон Суперлигасида тўққизинчи тур ўйинлари бошланди. 
Куни кеча мусобақанинг дастлабки учрашуви Бекободда “Металлург” ва “Бухоро” жамоалари ўртасида ўтказилди.
Мазкур ўйинда “Бухоро” жамоаси аъзоси Шавкат Саломов 48-дақиқада ҳисобни очган бўлса, 56-дақиқада Зоҳид Абдуллаев ҳисобни тенглаштирди. Орадан уч дақиқа ўтгач Забиҳилло Ўринбоев рақиб дарвозасини ишғол этди ва "Металлург"нинг 2:1 ҳисобдаги ғалабасини таъминлади. 
Турнинг “Навбаҳор” ва “Нефтчи” жамоалари ўртасидаги баҳс 1:1 ҳисобида якунланган бўлса, "Локомотив" ҳамда"Пахтакор" учрашувида ҳисоб очилмади. 
Бугун — 30 апрель куни бўлиб ўтадиган баҳсларда “Қизилқум” – “АГМК”, “Насаф” – “Сўғдиёна”, “Қўқон-1912” – “Бунёдкор” жамоалари ўзаро рақобатлашади. 
