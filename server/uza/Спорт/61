Қўл тўпи бўйича мамлакат чемпионати якунланди

Қўл тўпи бўйича мамлакат чемпионати якунланди Наманган шаҳридаги “Баркамол авлод” спорт мажмуасида 1999-2000 йилларда туғилган ёшлар ўртасида қўл тўпи бўйича мамлакат чемпионати бўлиб ўтди. Унда саккизта ўғил болалар ва еттита қизлар жамоаси ўзаро баҳслашди. 
Мусобақанинг ўғил болалар ўртасидаги баҳсида Тошкент шаҳри жамоаси ғолиб бўлди. Наманганлик спортчилар иккинчи ва Андижон вилояти ёшлари учинчи ўринни эгаллади. 
Қизлар ўртасида Самарқанд вилояти жамоаси биринчи, Андижон вилояти қизлари иккинчи ва мезбон жамоа учинчи ўринни қўлга киритди.