"Локомотив" гуруҳ босқичидан чиқа олмади

"Локомотив" гуруҳ босқичидан чиқа олмади Футбол бўйича Осиё чемпионлар лигасининг сўнгги 6-турида Тошкентнинг "Локомотив" клуби  Эроннинг "Зоб Аҳан" жамоасига қарши майдонга тушди.
Тенг курашлар остида ўтган ўйинда 1:1 ҳисоби қайд этилди. Бунинг натижасида "Локомотив" ва "Зоб Аҳан" жамоалари гуруҳ босқичида 7 очко тўплади. Ўзаро ўйинлар натижасига кўра "темирйўлчилар" навбатдаги босқичга чиқа олмади.
Шу тариқа, жорий йилги  Осиё чемпионлар лигасида пойтахтимиз клуби ўз иштирокини якунлади.