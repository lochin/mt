"Пахтакор"нинг ишончли ғалабаси

Футбол бўйича Ўзбекистон Суперлигасининг 6-турида “Пахтакор” ва “Қизилқум” жамоалари ўзаро рақобатлашди. 
"Пахтакор" стадионида ўтган учрашув кескин ва муросасиз баҳсларга бой бўлди. Ўйиннинг 34-дақиқасида Тиаго Безерра ҳисобни очган бўлса, "Қизилқум" жамоаси аъзоси Неманья Йованович иккинчи бўлимнинг 62-дақиқасида пенальтидан гол уриб, ҳисобни тенглаштирди. Ҳисоб – 1:1. Учрашувнинг 76-дақиқасида Исмоил Гонсалвеш 11 метрлик жарима зарбасидан унумли фойдаланиб ҳисобни 2:1 кўринишига олиб келди. 
Шу тариқа "Пахтакор" жамоаси ўз майдонида “Қизилқум” клубидан 2:1 ҳисобида устун келди. 
Шунингдек, мазкур турда “Бунёдкор” “Металлург”ни 3:1, “Насаф”  “Локомотив”ни 2:1, “Сўғдиёна” “Навбаҳор”ни 3:2 ҳисобида мағлубиятга учратди. 
