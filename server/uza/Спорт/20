От спорти бўйича жаҳон кубоги старт олди

От спорти бўйича жаҳон кубоги старт олди Тошкент вилоятининг Бўстонлиқ туманидаги “Аллюр” от спорти клубида тўсиқлардан сакраб ўтиш бўйича Жаҳон кубоги Марказий Осиё лигасининг биринчи босқич мусобақалари бошланди. 
Мусобақаларда Қозоғистон, Қирғизистон ва Ўзбекистон чавандозлари иштирок этмоқда.
Умид Комилов, Нуржон Туёқбоев, Ғайрат Назаров, Аъзам Толиббоев, Оқилжон Собиржонов, Хуршид Олимжонов каби чавандозларимиз ушбу нуфузли мусобақада ватанимиз шарафини ҳимоя этишга астойдил бел боғлаган. 
Чавандозлар 3 кун мобайнида 1 метр 30 см., 1 метр 35 см., 1 метр 40 см., 1 метр 60 см. баландликдаги тўсиқлар оша сакрашда ўз маҳоратини синовдан ўтказади. 
