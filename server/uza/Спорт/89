Нигина Абдураимова бош совринни кўзламоқда

Мамлакатимизнинг иккинчи рақамли теннисчиси Нигина Абдураимова Қозоғистонда Халқаро теннис федерацияси - ITF томонидан ўтказилаётган "Shymkent Open - 2018" турнирида ярим финал йўлланмасини қўлга киритди.
Нигина иккинчи даврада россиялик Маргарита Лазаревани 6:3, 6:1 чорак финалда беларуслик Анна Кубаревани 6:4, 6:3 ҳисобида мағлубиятга учратди.
Энди Нигина Абдураимова мусобақанинг ярим финалида россиялик Варвара Флинк билан ўзаро рақобатлашади.